<!--

THIS FILE HAS ABOUT 1,100 WORDS TO TRANSLATE

These are just the footnotes though.
So, it's optional to translate these!

-->

<!DOCTYPE html>
<html>

<head>

	<!-- TRANSLATE: "title" -->
	<meta charset="utf-8">
	<title>Evoluce důvěry: Poznámky</title>
	<link rel="icon" type="image/png" href="favicon.png">
	<link rel="stylesheet" href="notes.css">

</head>

<body>
<div id="notes">

<h1>Poznámky:</h1>

<h3>„Evoluce důvěry“</h3>

<p>Tento interaktivní průvodce je silně inspirovaný přelomovou knihou <a href="https://www.amazon.com/Evolution-Cooperation-Revised-Robert-Axelrod/dp/0465005640">The&nbsp;Evolution of&nbsp;Cooperation</a> z&nbsp;roku&nbsp;1984 od&nbsp;Roberta Axelroda! Dále jsem se značně inspiroval i jejím pokračováním z&nbsp;roku&nbsp;1997 <a href="http://press.princeton.edu/titles/6144.html">The&nbsp;Complexity of&nbsp;Cooperation</a> a knihou <a href="http://bowlingalone.com/">Bowling Alone</a> z&nbsp;roku&nbsp;2000 od&nbsp;Roberta Putnama o&nbsp;ubývajícím „sociálním kapitálu“ v&nbsp;Americe.</p>

<p>Jo, jsem knihomol, tak mě nebijte.</p>

<h3>„Čím dál méně lidí říká, že důvěřují ostatním“</h3>

<p>Podrobnou statistickou analýzu si můžete přečíst na&nbsp;webu <a href="https://ourworldindata.org/trust">Our World In&nbsp;Data</a>. Jůů, statistiky~</p>

<h3>„Hra důvěry“</h3>

<p>Tato hra je v&nbsp;teorii her také známá pod&nbsp;názvem <em>Vězňovo dilema</em>. Tento název vychází z&nbsp;varianty, kde dva spolupachatelé zločinu buď mohou napráskat toho druhého („podrazit“), nebo mlčet („spolupracovat“). V&nbsp;tomto průvodci jsem se rozhodl použít jinou variantu této hry, protože 1) vzájemná spolupráce obou zločinců by byla špatným příkladem pro&nbsp;společnost a 2) je to nerealistické, každý přece ví, že práskači dostanou výprask.</p>

<h3>„Nebudete předem vědět, která hra je poslední“</h3>

<p>V&nbsp;opakované hře důvěry (také známé jako <em>Opakované vězňovo dilema</em>) je důležité, aby ani jeden hráč nevěděl, které hra bude poslední. Proč? Přemýšlejte — v&nbsp;poslední hře by oba hráči věděli, že jejich volba nebude mít žádné budoucí následky, takže by oba druhého podrazili. Ale to znamená, že jejich volba v&nbsp;předposlední hře nemůže změnit výsledek poslední hry, takže by opět oba druhého podrazili. Ale to znamená, že jejich volba v&nbsp;předpředposlední hře… atd. atd.</p>

<h3>„Opičák“</h3>

<p>V&nbsp;teorii her je tato strategie známější pod&nbsp;názvem <em>Něco za&nbsp;něco</em> (anglicky „Tit For&nbsp;Tat“). V&nbsp;roce 1980 ji vymyslel Anatol Rapoport pro&nbsp;turnaj pořádaný Robertem Axelrodem. Raději jsem ale použil jiný název než&nbsp;„Něco za&nbsp;něco,“ protože 1) to zní spíš jako žádost o&nbsp;úplatek než&nbsp;jako&nbsp;poctivá a férová strategie a 2) většina lidí už o&nbsp;té strategii někdy slyšela, takže kdybych ten název použil, hráči by si mohli na&nbsp;příslušnou postavičku vsadit jen protože jim „Něco za&nbsp;něco“ připadá nejvíc povědomé.</p>

<h3>„Možná se Vám tomu příběhu o&nbsp;vánočním příměří nechce věřit“</h3>

<p>Tenkrát tomu také jeden člověk nechtěl věřit. Během onoho příměří jeden německý desátník znechuceně řekl: <a href="http://time.com/3643889/christmas-truce-1914/">„Něco takového je ve&nbsp;válce nepřijatelné. Copak nemáte Německý smysl pro&nbsp;čest?“</a></p>

<p>Ten desátník byl Adolf Hitler.</p>

<p>To prostě nevymyslíte.</p>

<h3>„Aby se kultura mohla vyvíjet“</h3>

<p>Nedávno vznikla nová mezioborová vědecká disciplína, ze&nbsp;které jsem <em>velmi</em> nadšený, nazvaná <em>Kulturní evoluce</em>. Její název je ale poněkud nevhodný, přinejmenším protože až moc připomíná „Sociální darwinismus,“ se kterým nemá nic společného. Přísahám.</p>

<p>Jednou z&nbsp;klíčových myšlenek teorie kulturní evoluce je, že kultura se vyvíjí stejným způsobem jako&nbsp;živé organizmy: Prostřednictvím diverzifikace a přirozeného výběru. Diverzifikace: Lidé mají různé názory a vzorce chování a skoro každý den navíc vymýšlejí nové. Přirozený výběr: Lidé se snaží napodobovat své hrdiny a představené a přejímají jejich názory/chování.</p>

<p>(Poznámka: Tohle se <em>trochu</em> liší od&nbsp;teorie „memů“ podle&nbsp;Richarda Dawkinse. Teorie „memů“ vytváří dojem, že myšlenky existují jako&nbsp;pevné celky a šíří se jako&nbsp;téměř identické kopie, podobně jako&nbsp;geny. To ale samozřejmě není pravda. Navíc slovo „mem“ dnes ani nemůžete zmínit v&nbsp;seriózní debatě, takže je to jedno.)</p>

<p>Podle mě je největší potenciál teorie kulturní evoluce v&nbsp;tom, že by mohla sjednotit <em>všechny</em> vědy o&nbsp;lidech: psychologii, sociologii, ekonomii, antropologii, politologii, neurovědy, biologii. Největší problémy dnešní doby přesahují hranice tradičních vědních oborů&nbsp;– takže je sakra na&nbsp;čase, aby se společenské a ostatní vědy mezi&nbsp;sebou dohodly na&nbsp;společné řeči.</p>

<p>Pokud se o&nbsp;teorii kulturní evoluce chcete dovědět více, vřele doporučuji knihu <a href="http://press.princeton.edu/titles/10543.html">The&nbsp;Secret of&nbsp;Our Success</a> z&nbsp;roku&nbsp;2015 od&nbsp;Josepha Henricha!</p>

<h3>„[Podrazáci] nakonec na&nbsp;svoji vychytralost doplatili“</h3>

<p>Možná jste slyšeli, že někdo vymyslel herní strategii pro&nbsp;Vězňovo dilema, která umí „zneužít evoluci“. Jak napsal časopis <a href="https://www.scientificamerican.com/article/game-theory-calls-cooperation-into-question1/">Scientific American</a>: „[Výpočty Presse a Dysona] naznačují, že nejlepší strategie jsou ty sobecké, které místo spolupráce vedou k&nbsp;vydírání.“</p>

<p>Press a Dyson <em>opravdu</em> objevili něco důležitého, jenže Scientific American si popletl dva různé významy slova „evoluční“. První význam, který jsem používal v&nbsp;tomto průvodci, znamená, že se postupně mění <em>populace hráčů v&nbsp;turnaji</em>. Druhý význam, se&nbsp;kterým pracovali Press a Dyson, znamená, že se postupně mění <em>strategie jednoho hráče</em>. Například: Detektiv má „evoluční“ strategii, protože po&nbsp;prvních pár kolech začne hrát jinak, zatímco Opičák <em>nemá</em> „evoluční“ strategii, protože se drží jediného pravidla.</p>

<p>Ve&nbsp;skutečnosti tedy Press a Dyson objevili strategie, které mohou oškubat „evoluční“ <em>hráče</em> jako je Detektiv, ale tyto strategie <em>přesto nemohou zneužít evoluci samotného turnaje</em>, protože z&nbsp;dlouhodobého hlediska opět vyhrají poctivé a férové strategie.</p>

<h3>„Máme méně přátel&nbsp;— tečka.“</h3>

<p>Vážně, jděte si přečíst knihu <a href="http://bowlingalone.com/">Bowling Alone</a> od&nbsp;Roberta Putnama. Jistě, po&nbsp;17&nbsp;letech už je trochu zastaralá, ale její hlavní zjištění a ponaučení pořád platí&nbsp;— možná ještě víc než&nbsp;dřív.</p>

<h3>„Hra s&nbsp;nenulovým součtem“ / „Oboustranně prospěšné řešení“</h3>

<p>Sice to bude znít trochu trapně, ale pořád zbožňuji knihu <a href="https://cs.wikipedia.org/wiki/7_n%C3%A1vyk%C5%AF_skute%C4%8Dn%C4%9B_efektivn%C3%ADch_lid%C3%AD">7&nbsp;návyků skutečně efektivních lidí</a> z&nbsp;roku&nbsp;1989&nbsp;— především Návyk č.&nbsp;4: Myslete způsobem výhra&nbsp;- výhra.</p>

<p>Protože navzdory všeobecnému přesvědčení, hledat oboustranně prospěšná řešení je těžké, vyžaduje to spoustu úsilí a emocionálního utrpení. Klidně to řeknu ještě ostřeji&nbsp;— podle mě je naše sobecká kultura spokojit se s&nbsp;jednostranně výhodným řešením „my versus oni“ tou lehčí cestou, známkou lenosti, aktivistickou obdobou přejídání.</p>

<p>Ale bez&nbsp;přehánění, jsem pevně přesvědčen, že všichni nutně potřebujeme dosahovat oboustranně prospěšných řešení&nbsp;— v&nbsp;osobním životě, ve&nbsp;společenském životě a <em>především</em> v&nbsp;politickém životě.</p>

<h3>„Opičátko“</h3>

<p>Podobně jako se Opičák v&nbsp;angličtině původně jmenuje „Tit For&nbsp;Tat,“ Opičátko se anglicky původně jmenuje „<em>Tit For&nbsp;Two Tats</em>.“ Jeho strategie je skoro stejná: Spolupracovat, pokud protihráč nepodrazil dvakrát za&nbsp;sebou.</p>

<p>Existuje ještě další shovívavá verze Opičáka zvaná <em>Velkorysý opičák</em> (anglicky „Generous Tit For&nbsp;Tat“). Opět má trochu odlišnou strategii: Spolupracuje, ale když ho protihráč podrazí, odpustí mu s&nbsp;pravděpodobností X&nbsp;%. Pomocí proměnné „X“ pak můžete nastavit, jak moc velkoryse se bude chovat.</p>

<h3>„Prosťáček“</h3>

<p>Tato strategie se také nazývá „Pavlov“ nebo „Win-Stay-Lose-Shift.“</p>

<h3>„Moderní technologie […] nám tím přinesly ještě mnohem více nedorozumění“</h3>

<p>Je mi teprve něco přes&nbsp;dvacet, takže netuším, proč vlastně pořád mluvím jako&nbsp;starý morous, co mává pěstí na&nbsp;mraky. Ale to je jedno, přečtěte si knihu <a href="https://cs.wikipedia.org/wiki/Ubavit_se_k_smrti">Ubavit se k&nbsp;smrti</a> z&nbsp;roku&nbsp;1985 od&nbsp;Neila Postmana. Je o&nbsp;tom, jak naše hlavní komunikační technologie pozvolna formují naši kulturu („médium samo je poselství“) a jak nás technologie zaměřené na&nbsp;krátké a rychlé zprávy (televize v&nbsp;roce 1985, sociální sítě dnes) vedou k&nbsp;povrchnímu a krátkozrakému myšlení.</p>

<p>Přestože v&nbsp;této knize nesouhlasím <em>úplně</em> se vším, dá Vám zcela nový pohled na&nbsp;svět a přes&nbsp;své stáří vystihla následný vývoj překvapivě přesně. Autorova filipika proti&nbsp;dětskému pořadu „Sezame, otevři se“ je ale docela divná.</p>

<h3>„Budujte vztahy. Hledejte oboustranně prospěšná řešení. Komunikujte srozumitelně.“</h3>

<p>Tyhle rady mohou znít povýšeně, takže budu naprosto upřímný: Já sám nic z&nbsp;toho ještě <em>neumím</em> pořádně. Nedaří se mi budovat vztahy, zvláště s&nbsp;lidmi s&nbsp;jinými politickými názory. Občas zapomínám na&nbsp;oboustranně prospěšná řešení a sklouznu zpět k&nbsp;uvažování stylem „my versus oni.“ A když se podívám, jak tu plácám páté přes&nbsp;deváté, tak ani srozumitelná komunikace mi moc nejde.</p>

<p>Ale chci se v&nbsp;tom zlepšit. Tyhle věci <em>jsou těžké</em>. Budovat ve&nbsp;světě mír a důvěru odzdola <em>je těžké</em>.</p>

<p>A právě proto to stojí za&nbsp;to. &lt;3</p>


</div>
</body>

</html>
